31

dice, &atione sua saepius pictorem prodere non est quod
miremur, cuius rei exemplum invenimus in fabula, quae
Hecuba inscribitur, ubi miserrima anus Agamemnonem
precibus obsecrat ut sui misereatur et quasi pictor eminus
stans se intueatur 1). Eundem pictoris loquendi modum
denuo reperimus in Hippolyti querela „Utinam liceret me
ipsum contemplari ex adversum stantem” 2). Eiusdem
Helenam piget quod non deleta sit tamquam pictura nec
turpiorem formam pro illa pulchra acceperit ³). „Heu res

humanas’‘ Cassandra apud Aeschylum ⁴¹) queritur „prosperas
forsitan cum imagine adumbrata aliquis comparaverit sed

res adversae, ut aqua madefacta spongia picturam, felici-
tatis simulacrum mox deleverint‚’' quam imaginem paene
verbo tenus secutus est Euripides ⁶) in Pelei fabula.

Perpaucae picturae nobis supersunt eaeque omnes multo
serioris sunt aetatis. Tragicorum temporibus, praesertim
Periclea aetate multi pictores arte insignes templa porti-
cusque operibus suis ornabant. Dolendum est omnes has
tabulas periisse sed multarum descriptionem Pausanias
aliique nobis servarunt nec minus apud tragicos plurimis
locis designationes invenimus, quarum tamen maiorem
partem ad vasa picta pertinere credo.

Pythia apud Aeschylum Furias dormientes videns, quae

sint nova illa monstra dubitat: Gorgonum enim typum

 

¹) Hoc. 807. - ²) Hipp. 1078. - ⁸) nel. 262.
¹> Ag. 1328. -- ὓ) fragm. 621.

