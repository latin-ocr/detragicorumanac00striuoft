CAPUT VII.

DE RELIGIONE.

——-—

Perpauca admoniturus sum de religionis cultusque deorum
statu apud tragicos, prisci et ingenui antiquioris aevi
mores indolemque neglegentes.

Heroicae aetatis simplicitas deos mortalibus similes fingens
homines a religiosis subtilitatibus et obscuris caerimoniis
prohibebat, quare nulla aroana et mysteria apud Ho-
merum memorantur, quae, me iudice, tantum inveniri pos-
sunt apud populum eruditum et excultum, quum ingenio
prompti et subtiliores homines, non amplius contenti plebis
superstitione, ad altiora tendunt et religionis symbola expla-
nandi praecepta anquirunt. Sacerdotes porro in civitate, in
qua ordinem quemdam faciunt et auctoritate apud multitudi-
nem multum valere conantur, gravitatem suam servare et
augere student arcana religione, cuius veram significationem
paucis tantum initiatis aperiunt. Itaque cum in Oriente

tum in Aegypto, ubi sacerdotum ordo maximi momenti

