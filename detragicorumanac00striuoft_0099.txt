87<

„quasi θρόνου τραγῳδικοῦ deorum ipsorum voluntate a sene
„ad iuvenem transferri videbatur neque dubito quin suam
„quoque causam Euripides respexerit senis decrepiti in
„iuvenem mutandi conatum repraesentando ¹).'’ Quod
detestabile omen profecto fuisset si Euripides primum
suum certamen comparasset cum Peliadarum conatu
misere ad irritum redacto. Num talis interpretatio viro,
sana mente praedito, digna est? Fortasse non amplius
tragoedias legimus sed aenigmata, quae nos admoneant
ludi, qui pueris est in deliciis, quum iactabundus unus alteri

dicit: video, video, quae tu non vides.

Uno tantum exemplo illustrare volo quam multis con-
iecturis, ingeniosis quidem sed incertis et dubiis, una tantum.
tragoedia materiem praebuerit. De anno quo Andromache
in· scenam producta sit non satis constat sed e flagranti
odio, quo poeta Spartanos prosequitur apparet fabulam ante
pacem, Nicia auctore restitutam (421), actam esse. Numeri
enim huius fabulae, medium tenentes inter antiquam Euripidis
severitatem et recentiorem negligentiam, hanc tragoediam
belli Peloponnesiaci renovati tempori assignare recusant. 2)

Locum, quo vehementissime poeta Lacedaemonios sugillat,

 

ι) Hartung Eur. Rest. 1, 59, 60. —- 2) Quomodo numerorum confor-
matio ad singularum fabularum actionis tempus definiendum utilis
esse possit docet Fixius Ghron sab. Eur. pag. VIII.

