86

ex ipso titulo facile intelligit. Attamen non ita facile excogi-
tabis huius fabulae explicationem, quam nobis Hartungus
gratificatur. Viro docto ut aurem praebeaS, lector benevole,
quaeso. Olympiade LXXX. 3. Atheniensium iuventute partim
in Aegyptum profecta partim in oppugnanda Aegina occu-
pata sperabant Corinthii se, incursione subita in Megaridem
facta, aut Aeginetas obsidione liberaturos aut Athenienses
oppressuros esse. Quae res ut aliter atque illi speraverant
caderet senum Atheniensium virtute factum est, qui duce
Myronida, Corinthios profligaverunt. 1) Iuvenes igitur
quodam modo e senibus facti erant iuvenile
facinus edendo Atheniensibus ii, qui absente inventute
hostes propulerant. Nunc arrige aures! Paullo post Ol.
LXXXI. 1. 2) Peliadas impetrato choro docuit Euripides
„quae fabula in conatu restituendae seniiuven-
tutis fere tota versabatur”. Talem historiae et
fabulae cognationem ipsi Euripidi, si forte revixerit, nec-
opinatam fore credo et forsitan poeta acerrimo indagatori
obiciat senes illos Athenienses integros e pugna, miserum
Peliam contra frustatim ex aeno prodiisse. At plura
nobis afferuntur. „Eodem anno quo primum in certamen
„Euripides, non celato nomine, descendit Aeschylum e vita

„decessisse proditum est memoriae. Quam ob rem hereditas

 

¹) Thuc. Ι, 105, 106. -- ²) Teste Euripidis biogropho Ed. Dind.
vs. 35 sqq. ’

