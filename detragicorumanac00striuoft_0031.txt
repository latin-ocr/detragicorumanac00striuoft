19

gymnicos et musicos restituerant ¹). Quorum sacrorum
commemoratio iterum, modestius quidem, illata est in
Herculem fluentem 2), et disertis verbis in Iphigeniam in
Tauris ³), ubi virgines Graecae, ab hostibus in barbaras
regiones divenditae et patriam desiderant et Deliam
Dianam, choris, canticis, curruum certaminibus celebrari
solitam. Delii autem aestate anni 422 ab Atheniensibus
ex sedibus suis eiecti per exiguum tempus patria carue-
runt, aestate enim insequenti Athenienses, Apollinis oraculo
impulsi ⁴), eos domum redire passi sunt. Ingeniosa igitur
est Hartungi ³) opinio hanc fabulam in scenam commissam
esse hieme inter utramque aestatem interposita, ‘quum poeta
hoc carmine exules in civium suorum benignitatem et
misericordiam commendare videatur.

Fabulas nonnumquam fictas esse ut usuum consuetudi-
numque originem, revera ignotam, illustrarent supra iam
monui, quae res praesertim valet in festorum commemoratione.
Anthesteriorum festi secundus dies Χόες apellabatur, quia
in mensa publica singulis convivis vas, quod congium con-
tinebat, apponebatur. Oresti enim, materno sanguine polluto,
Athenienses contagionem veriti, mensam hospitalem
quidem sed solitariam praebuerant. Quam rem sorori suae

 

¹) Thucd. 111, 104. — ²) Herc. fur. 687 sqq. - ³) I.T. 1089.
⁴) Cf. I.T. 1234 sqq. — ὅ) Eur. restit. 11, 141.

