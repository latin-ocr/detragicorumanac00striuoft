123

digniorem sententiam fert, satis clare apparet, sed earum,
quae tum Athenis vivebant, mores plerumque corruptissimi
eius indignationem moverant.

Non tantum quaecumque dicunt Euripideae personae
sed etiam disputandi modus parum cum prisca illa facundia
congruit. Nec mirum! Euripides enim fabulas conscripsit
civibus suis, qui, cum comitia et iudicia tum rhetorum et
sophistarum scholas frequentare soliti, etiam in* pulpito
eloquentiam magni aestimabant et admirabantur. Hinc
intelligi possunt illae digressiones, saepe prorsus a fabulae
argumento alienae, illi dialogi disceptationibus forensibus
consimiles, illa tortuosa philosophemata quae EuripideS‚
ipse Prodici et Protagorae, clarorum sophistarum, auditor
in nulla non tragoedia, dramatis personarum, sive reges
sive servi sunt, orationi immixuit. Protagoram primum
’ elocutum esse περὶ παντὸς πράγματος δύο λόγους εἶναι α’ν-
τικειμένους ἀλλήλοις Diogenes Laertes 1) auctor est, quam
sententiam suam facit Euripides, sub Amphionis persona
affirmans: 2)

ἐκ παντὸς ἄν τις πράγματος δισσῶν λόγων
α’γᾱῒνα θεῖτ’ ἄν, εἶ λέγειν εἴη σοφός.
Qua dicendi ratione in tragoediis suis uberius usus est

‚Euripidem cuius in fabulis personae disceptationes venan-
tes, argutiis gaudentes quamvis rem modo defendunt,

 

¹) Diog. Laert. IX, 51. - ) Eur. fragm. 189.

