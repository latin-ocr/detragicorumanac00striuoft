56

cello igitur Euripidea Andromache supplex consedit. Dolosi
Thessalorum mores apud posteros ita famosi erant ut τὸ Θεσ-
σαλὸν σόφισμα 1) Graecis in proverbio esset, euius rei

nonnulla exempla in Scholiis 1.1. inspicere licet.

Ampliorem totius orbis terrarum cognitionem ubicum-
que apud tragicos quam apud Homerum invenimus. He-
rodotus 2), deridens et corrigens tabulas geographicas antea
perverse confectas, inter primos fuisse videtur, qui remoti· s.
ores terrarum fines cognoverunt, et melius terrarum partes,
Europam et Asiam distinxerunt. Non amplius Oceanum,
orbem terrarum circumfluentem, sed terrae habitatae Nilum
et Phasin fines posuit Herodotus, cuius recentiori senten-
tiae Menelaus assentiri videtur, perhibens ὀ’) ultra Nili
flumen et Phasin Andromachen pelli oportere, qua formula
extremos orbis terrarum terminos denotat, qui alibi 4)
Ponto Euxino et Oceano Atlantico designantur. In
hymno 5), in Apollinis honorem facto, quem multo post
Homerum scriptum esse constat, primum Europa, regi-
onis nomen, occurrit, quo nomine tamen Graecia tantum
Septentrionalis significatur. Asia autem illa prata ⁶), parva
Lydiae pars, posteriore tempore nomen suum Asiae indi-

derant. Itaque apud tragicos Io vagans Euxinum fretum

 

l) Phoen. 1407. - 2) Herodt. IV, 42, 45. — 3) Andr. 651.
4) Hipp. 3, 1054, Herc Fur. 234. — 5) Hymn. Ap. 251, 291.
⁶) ll. 11, 461.

