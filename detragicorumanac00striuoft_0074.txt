62

quo Anaxagoram Athenas adiisse veteres tradunt, Aeschylus
obierit. Pauca, quae tragici de Aegyptiorum moribus tra-
dunt, congruunt cum Herodoto. Dum viri intus sedent
telam texentes, uxores in publicum prodeunt procuraturae
quae ad victum pertineant ¹). Mos ex hordeo coctum vi-
num bibendi tam apud Aeschylum 2) quam apud Herodo-
tum 3) commemoratur.

C arthago condita plerumque creditur medio seculo
nono. Triptolemum tamen Carthaginem pervenientem facit
Sophocles 4), urbem autem a Phoenicia originem ducere
et Siciliae regionem ei esse oppositam iam Troades Euri-
pideae noverant ⁵²). Rationem vero qua Carthaginienses vic-
timas sepeliebant aut potius comburebant, Euripides ad
Tauros, hospites immolatos in foveam igne >repletam de-
icientes, transferre videtur G), quod Diodorus 7) recte per-
spicit. N on tamen Hartungo 8) assentior perhibenti Euripidem
in Phoenissis feminas Carthagine missas in scenam indux-
isse ut sic ad iungendam cum hoc populo amicitiam cives
suos hortaretur, quum communes Poeni cum Atheniensibus
hostes haberent Syracusanos. ,Uno tantum loco fretus mi-
ram sententiam defendere conatur: chorus se fausto Ze-

phyro Ionium mare, quod (quoque) Siciliam circumfluit,

 

l) Ο. C. 837, cf. Herodt. 11, 35. -- 2) Aesch. Suppl. 952 sqq.
³) Herodt. 11, 77. — 4) Soph. fragm. 536. — 5) Troad. 221.
ὃ) Ι. Τ. 626 - 7) Diod. Sic. XX, 14.- 8) Hart. Eur. Rest. Π, 409.

