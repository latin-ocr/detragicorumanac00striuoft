4

Dedita opera tempora confudisse existimo poetas quoties-
cumque in tragoediis invenimus quae e poetarum potius
quam e personarum mente dicta sunt. Praeterea philoso-
phorum posterioris aevi dogmata et poetarum sententias
celebratas, quae per omnium ora ferebantur et proverbii locum
obtinuerant, dramatis personarum orationi saepe consulto
admiscent tragici. Indoles ingeniumque cum singulorum
heroum tum hominum antiquiorum generis tragicos non-
numquam fefellerunt, eorum characterem saltem non di-
ligenter imitati sunt poetae. Ubi vero notiones ethicae in tra-
goediis pugnant cum heroica aetate, distinguendum est utrum
poeta suo tempori suisque aequalibus convenienter loquatur
an sua ipsius placita auditoribus explanare conetur. Quid
tragici de fato, de vita post mortem et de multis aliis
eius modi generis argumentis senserint, certe operae pretium
est ut viri docti perscrutentur sed licet tales lucubrationes
accuratiorem ipsorum poetarum nobis afferant notitiam, quae
de gravissimis iis rebus maior pars aequalium cogitaverit
eiusmodi studiis haudquaquam explanantur.

Porro nonnulla instituta politica aut religiosa, nonnum-
quam etiam templa aliave monumenta memorantur, quorum

origo cum fabulae argumento aliquatenus coniungitur, quod

plerumque vaticinio, in fabulae exitu edito, fieri solet. EtiamÂ¹

haec inter anachronismos computo, nam nemo negabit do-
mesticas populorum narrationes originem suam ducere solere

a lociS, monumentis aliisque reliquiis incertae originis. Sic

