5

apud Graecos mythico tempore posteriora monumenta poetis
novae fabulae argumentum saepenumero dederunt. Huc
quoque pertinet omnibus populis communis mos multa,
quorum origo aut initia ignota sint, ad summam antiqui-
tatem referendi:

Materies, proprie a posteriora aetate aliena, ita interdum
a poetis tractata et conformata est, ut imaginem quam-
dam exprimerent eorum quae, quo tempore fabula agebatur,
maxime spectatoribus cordi essent aut ut tecte hominem
omnibus notum significarent. Quae temporum translatio
nobis utilissima esset ad tempus, quo fabula docta sit,
constituendum si scrutantes eo possemus pervenire ut certi
aliquid decerni posset et contra huius modi anachronismi
vestigia facilius indagaremus si de anno, quo haec illave
fabula acta sit satis constaret. Hinc viri doctissimi iam
diu in talia inquirere coeperunt, interdum prosperrimo
utentes eventu, saepius in meris coniecturis versantes.

Quorum omnium exemplis allatis me satis plane osten-
dere posse puto quam multa et quanta e tragicis discere
possimus, quae ad ipsorum aetatem pertineant. Interdum,
iustum huic libello modum facturus, capita rerum tantum
attingam et saepius res paucis absolvam ubi certis argu-
mentis anachronismus demonstrari non potest. Ad 1100
enim opus esset et heroicae et posterioris aetatis subtilis-
sima notitia quam nonnumquam fontibus deficientibus nan-

cisci nemo potestÍ¾ deinde, quum ipsum temporis spatium

