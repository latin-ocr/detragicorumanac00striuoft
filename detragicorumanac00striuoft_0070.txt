58

tam frequentem commemorationem locorum, Strymoni et
Pangaeo monti adiacentium, non sine causa factam esse
credamus. Athenienses enim, testante Thucydide l)‚ anno
467 Thasiis vietis, ad Strymonen decem millia colonorUm
miserant terrasque auriferas occupaverant. Post hunc
igitur annum Rhesi fabula, de qua quando in scenam

commissa sit non constat, docta esse videtur.

Quum Europae partes vergentes ad occidentem Homero
prorsus ignotae essent, inter illas fabulosas regiones Italiae
nomen frustra nos qu'aerere par est. Attamen frumentum
Italicum ante omnia Sophocles laudavisse in fabula Tri-
ptolemo Plinius auctor est. 2) Nobilem Italiae terram
Bacchus colere 3) ab eodem poeta dicitur, duas fortasse
ob causaS‚ cum quia vini erat feracissima, ut Scholiastes
explicat, tum quia, Atheniensium colonia nuper Thurios
deducta, 4) huius terrae commemoratio grata erat fabulae
spectatoribus. Troiades captivas eandem ob causam in
Italiam se abductum iri sperantes finxisse videtur Euri-
pides⁷’). Apud Graecos Homero recentiores, itaque apud tragi-
cos, nomen I talia inferiorem huius terrae partem vel Magnam
Graeciam, a Graecis colonis cultam, significat. Inter reli-

quas Italiae genteS‚ apud tragicos memoratas, occurrunt

 

 

1) Thuc. Ι, 100, cf. IV, 102.
2) Soph. fragm. 529. Plin. H. N. XVIII, 12. 1. — 3) Ant. 1119.
4) Thuc, Vll, 33. — 5) Troad. 220 sqq.

