99

erat, fons et origo multorum arcanorum nobis quaerenda
est; cui sententiae assentiri videtur, Herodoto praeeunte,
Euripides, quum Baccharum chorus Bromium flagitat ut
se in Aegyptum ducat, „illic enim Bacchis fas est orgia
celebrare”. ¹) Non miramur igitur apud Homerum nulla
vestigia sacrorum et caerimoniarum, quibus adesse pau-
cis tantum liceat, inveniri neque locorum mentionem
quae calcare sit nefas. Apud posteriores scriptores et tragicos
frequentior est horum omnium commemoratio. Colonis
Furiis sacer locus, 2) prope Thebas in montibus Bacchi
sacellum, ³) et locus Iovis fulmine percussus inveniuntur,
quae loca¹ omnia inaccessa dicuntur. Inter caerimonias autem,
quae ritu arcano celebrababantur, sunt omnia sacrificia
lustralia. Dianae igitur signum una cum captivis se lus-
traturam et expiaturam esse simulans Iphigenia, omnibus‘
profanis remotis, mare adit3 Aiaci quoque solitudine opus est
et eius uxor comitesque solum eum abire patiuntur ut,
lavacris lustralibus adhibitis, Minervae iram effugeret.
Eodem modo Oedipi morti nemo adest, quia mors se Eume-
nidibus devoventis facinorum, inconsulte perpetratorum,
expiatio est.

His caerimoniis maioris momenti sunt arcana, quae non
ad hunc illumve privatim pertinent, sed quorum plurimi

fiunt participes. Duplex talium sacrorum genus distinguimus:

 

¹) Bacch. 403 sqq. — ²) O. C. 37, 126, et passim.
δ) Phoen. 1752 ef. o. C. 675.

