120

Helena* porro tragica non est Veneris victima, quam
poenitentia et pudor vexant, sed adultera, quae etiam
veterascens artes suas non dedidicit. ¹) Orestes autem, cuius
matricidium ne Agamemnon quidem redivivus probare potu-
isset, 2) quamvis deus ipse eum ad facinus perpetrandum
excitaverit, angore conscientiae alucinationibusque cruciatur.

Non tantum paucorum heroum indoles atque natura
aliter atque antiquissimae traditiones finxerant a tragicis
repraesentantur, sed omnes tragicae personae, prisci aevi
ingenio carentes, recentiorum hominum facta et verba, virtu-
tes et vitia adaequare solent. Fortitudinem enim, quae apud
Homerum animis insita atque innata videtur, disci et
doceri posse Adrastus Euripideus· affirmat. 3) Heroes illi
qui toties genere gloriantur, longam maiorum seriem iac-
tantes, non facile cum Hecuba Euripidea 4) fecissent e'du-'
cationem nobilibus parentibus praestare praedicante, nec
Agamemnoni ⁵) adstipulati essent, qui senem servitorem
laudat et fortunatum esse dicit quod inglorius, sit et
ignobilis. Habendi cupiditatis heroes Homericos, velut
pueros, non pudet, numquam non inhiantes divitiis opi-
busque, quas vanas esse, parum stabiles, tragici heroes
didicerunt. ὓ) Hanc ob rem modestiam et mediocritatem

summum locum tenere Medeae nutrix, multis aliis tragicis

 

¹) Or. 128 sqq. cf. id. 1012, 1113, Troad. 1107 et passim.
²) Or. 283. —— ⁸) Eur. Suppl. 913. —— ⁴) Hec. 599. - ⁵) Ι. A. 17.
⁰) Eur. El. 941 sqq.

 

