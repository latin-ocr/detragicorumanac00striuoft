'15

Euripides ¹) Argivorum populum (ἔκκλητον ὄχλον ’) de
Clytaemnestrae percussoribus facit iudicantem. Quo loco
nuntius quidam tam vividis coloribus simulque tam accurate
ac diligenter disceptationes forenses depingit ut in mediis
Atheniensium comitiis versari nobismet ipsi videamur.
Praeco formula usitata ⁸) rogat quis dicendi petat potestatem 3
surgunt oratores: primus Talthybius, potentium vilis
adulator, post hunc Diomedes, rex iustus et clemens, tum
vir quidam — cuius nomen reticens nuntius procul dubio
hominem de plebe significat — vir procaci lingua, audax,
fraude et artibus civitatem adeptus, facundus oratione sed
male animatus 4); tandem surgit homo forma non con-
spicuus sed fortis, urbis forique rarus frequentator, colo-
nus unus ex iis, per quos civitas salva est, disertus et
integer, qui, domesticas virtutes et coniugii sanctitatem defen-
dens, non tantum absolvendum esse Orestem censet sed
etiam coronandum. Omnium postremus prodit reus ipse,
ut revera in iudiciis fieri solebat, causamque suam dicit.

Populus vero factiosis et ambitiosis oratoribus aures prae-
’ bens boni iuius civis consilia negligit.

Quantae auctoritatis pessimi isti oratores et demagogi

 

¹) Or. 646 sqq. — ²) id. 612 cf. 949.
3) Cf· Dem· Cor· 70 τίς α’γορεύειν βούλεται.
⁴) His verbis adductus poetam demagogi Cleophontis effigiem ex-

pressisse Philochorus nescio quo loco suspicatus est. Vide fichol.
ad Or. 760 et 891.

