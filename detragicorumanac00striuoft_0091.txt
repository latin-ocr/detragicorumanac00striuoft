79

suspicatur Athenis usitatum fuisse capitis damnatis trium
dierum dilationem concedere ante supplicium. Quod parum
credibile mihi videtur3 nusquam enim morem fuisse legimus
ut mortis damnati ipso mensis initio poenam subirent.
Quum vero constet debitoribus pecuniam mutuam sumptam
aut usuras debitas primo mensis die fuisse persolvendas:
7 fieri potest ut ei, qui solvendo non esset, a creditore aliquot
dierum prorogatio permittenda fuerit, quacum sententia
optime hic locus quadraret. Alcestis enim, quum praestituta
die se pro marito diem obituram promiserit, Morti vitam
debet, severo creditori, qui nullam patitur dilationem.
Praeter *haec pauca innumerabiles locos in tragoediis
reperias ubi verba iudicialia leguntur, quae, in oratorum
scriptis perfrequentia, frustra apud Homerum quaesiveris.
Ex ingenti locorum numero unum exempli gratia promam.
In Eumenidum fabula, ubi cives Attici primam causam
de caede cognoscunt (vs. 681), Areopagus instituitur, qua-
re curiosa iudicii descriptio, quamquam recentiorum rerum
imaginem ad vivum expressit poeta, offensioni non est.
Orestes, reus (ὑπόδικος 260) de caede, patriam, genus,
casus profiteri debet (437); testes sibi comparat, qui iurati
(485) dicunt testimonia. Apollo testis simul (μαρτυρεῖ 567)
prodit et patronus (συνδικεῖ 549). Minerva litem contes-
tatur (εἰσάγει 580); accusatori (διώκοντι 583), ut fieri solebat
dicendi fit potestas, reus interrogatur, defenditur ab Apolline
causidico (συνδίκῳ 7 31). Post altercationes cives iurati (680)

