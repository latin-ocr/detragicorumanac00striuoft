110

floruerunt, memoriam renovantes hoc quoque modo recen-
tioris aetatis colorem fabulis suis inducebant.

Non semper autem furtim aliorum sententias in fabulas
transferunt sed saepius se proverbia vel dicta ab aliis
sumpta laudare profitentur, 1) et praesertim, quum drama-
tis personae se perantiquam 2) sententiam afferre
dicunt, fabulae argumento recentioris poetae persona prodit.
Quid enim revera de talium dictorum vetustate nobis cre-
dendum sit satis clare apparet miris vel, ut verius dicam,
ineptis grandaevi Amphitryonis Euripidei verbis: „vetus
est quaedam'’ inquit 3) „apud Thebanos fama olim huius
urbis dominum fuisse Lycum quemdam.” Mox tamen
eiusdem Lyci filius in flore aetatis in scenam prodit3 cuius
pater ergo Amphitryonis aequalis fuit. Illud γέρων λόγος
igitur, inepte dictum quod ad fabulam ipsam attinet, sola
scriptoris et spectatorum tempora respicit.

Multo plura autem proverbia aliorumque claras senten-
tias in tragicorum fabulis latere quam hodie viri docti eruere
possint facile est ad demonstrandum. „Hostium dona emo-
lumentum non afferunt'' Medea exclamat, 4) quam sen-

tentiam proverbii locum obtinuisse nemo contenderet nisi

 

Sophocles ⁵) eidem sententiae allatae addidisset haec verba '

proverbio increbuisse. Idem valet ubi semel apud Aeschylum ⁶)

 

ι) Ag. 264, o. c. 139, Eur. fragm. 223, 664.
2) Cho. 313, Ag. 750, Phoen. 438, Eur. fragm. 25, 344, 511.
³) Herc. Fur. 26. - ⁴) Med. 618. — 5) Ai. 664. — ⁶) Ag. 1668.

