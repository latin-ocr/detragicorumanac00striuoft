103

in Thraciam veniens contumeliose fugatur3 deum trium-
phantem, mysteria et orgia celebrantem, fere omnem orbem
terrarum cognitum, a Lydia et Phrygia proficientem, Per-
sidem, Bactrianam, Mediam, Arabiam, Ioniam ¹) pervagan-
tem, a magno Maenadum strepenti et clamoso thiaso sti-
patum apud tragicos invenimus. Apud Homerum Diony-
sus quidem invenitur, sed nullo cognomine praeditus, nec
usquam templum ei dedicatum, nec cultus ei tributus
memoratur. Dionysi, cuius cognomen Bacchus apud nullum
scriptorem ante Herodotum legimus, orgiorum originem
in Thracia, Lydia et Phrygia quaerendam esse inter omnes
constat ²). Aetatem tamen, qua Bacchanalia in Graeciam
pervaserint* et illa antiquiora mysteria Eleusinia nonnulla
ex hoc cultu assumpserint ita ut Cereris et Bacchi religio
coniuncta sit, nescimus, sed post heroicam aetatem hoc
factum esse satis liquet.

Arete cum Bacchi orgiis cohaerebat poesis et doctrina,
illa, quae fabuloso Orpheo tribui solebat, quare Dionysi
mysteria Orpheus invenisse traditur 3) et Dionysi orgia
Orphica et ipsa vocabantur 4). Licet Orpheum num-
quam exstitisse iam Aristoteles doceat 5), plurima tamen

scripta ei antiquitus tribuebantur quorum auctores fuerunt

 

¹) Bacch. 16 sqq. ²) Cf. Preller, Gr. Mythz. ed. 3. pg. 546.
⁸) Apollod. Ι. 3. 2. — ⁴) Diod. III, 64.
6) Vide apud Cic. N. D. I, 38, 107.

