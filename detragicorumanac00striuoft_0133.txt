121

personis adstipulantibus, profitetur. ¹) Etiam inter labores
et dolores heroes homerici vitae voluptatibus et gaudiis
fruuntur, tragici contra rerum humanarum conditionem
aegre ferentes saepius queruntur de infelici mortalium
sorte 'et de fortunae inconstantia. 2) Animi perturbationibus
simplices apud Homerum heroes non temperantes, ira
incensi vel calamitate afflicti, lacrimas non retinent. Aga-
memnonem autem Euripideum lacrimas profundere pudet
ne mollis videatur; ³) Menelaus quoque memor fortasse
proverbii αἰεὶ ὅᾰριδάκρυες ἀνέρες ἐσθλοί4) „aiunt quidem''
, inquit ,decere fortem virum in rebus adversis lacrimis
indulgere, ⁵) sed ad muliebrem morem se convertere non
vult. ⁶) Dolorem igitur virtute superare, etiam in maximo
luctu, heroes Euripidei philosophantes, exemplo ab Anaxa-
gora sumpto, didicerunt. Magistri enim laudes, aequo animo
-unici filii immaturam mortem ferentis, etiam in fabulis suis

Euripides celebravit. ⁷)

 

¹) Med. 122 sqq.

²) Multos huius modi locos collegit v. cl. Herwerdenus cum ad
Ion. 381 et 969, in editione sua, tum ad Ο. R. 977, quibus addere
possis, si tanti est, Herc. Fur. 101 sqq. — ⁸) Ι. A. 448.

⁴) Hoc proverbium incertae originis affertur a Zenob. I, 14 et a
Schol. ad Il. XIX, 5, his verbis praemissis: πάντας τούς ἥρωας
ἁπλότητος χάριν ἄγει, Ἀγαμέμνονα, Πάτροκλον, Ὀδυσσέα, ἐφ’ οὗ
καὶ τήν παραβολήν τῆς χήρας ἔλαβεν; quae ultima verba explicanda
sunt ex Od. VHI, 523. — ⁵) Hel. 950. —- ⁶) id. 991‚cf. Med. 928. -

⁷) Alo. 903, cf. Cic. Tusc. Quaest. 111, 14, ubi similis sententia ab
Euripide in persona Thesei relata invenitur.

