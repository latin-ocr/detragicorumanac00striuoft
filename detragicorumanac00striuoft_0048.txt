36

accepta munera in arca abscondere ¹), eamque artificioso
nodo, quem Circe ei monstrasset, occludere, quod non
facturum eum fuisse assererent, si anuli signatorii usus iam
tum vulgatus fuisset, quae eadem observatio necessario
pertinet ad domus obsignatas ²) apud poetas tragicos.

Non levem autem thesaurus a Schliemannio repertus creat
difficultatem: si enim viri doctissimi, quorum sententiam
supra 3) laudavi, rem acu tetigerunt et pretiosa illa revera
ad tempora antehomerica pertinent, Plinius errat, nam
complures anuli signatorii, quorum figuras xylographicas in
Schliemannii libro invenire potes 4), Mycenis reperti sunt.
Forsitan hac in re cautius sit omne iudicium cohibere,

quia adhuc sub iudice lis est.

 

¹) od. VIII, 443. - 2) Eur. fragm. 781 vs. 10, Herc. fur. 53,
Adesp. fragm. 458. -— ³) pag. 27.
⁴) Schlicmann Mykenae pag. 257, 403, 409.

