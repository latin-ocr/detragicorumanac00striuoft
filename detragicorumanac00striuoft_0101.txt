89

fabula mos plures uxores habendi arguitur: „Tales nuptias
ne apud nos introducas” Hermione dicit „neque enim
honestum unum virum duarum feminarum habenas tenere.
Quicumque rebus suis domesticis prospicit una uxore con-
tentus sit''! ¹) Alibi eandem sententiam chorus profitetur:
„numquam duplices lectos laudabo neque e diversis matri-
bus liberos, unde lites tristesque calamitates familiis nascun-
tu1.” ²) Hardionus 3) haec verba quandam Periclis le-
gem spectare putat, qua spuriis iura quaedam constituta
sint. Mira et temeraria coniectura L. Racinius 4) versus
laudatos sic explicat: multis hominibus et bello et pesti-
lentia absumtis nescio quo auctore legem quandam latam
esse credit, qua caveretur ut ius duas uxores habendi
Atheniensibus concessum foret, quo civium numerus, cala-
mitatibus diminutus, denuo accresceret. Tragoedia igitur

sua Euripidem huic legi obstrepere Racinius censet.

Nunc videamus quasnam partes clari poetarum aequales,
in administratione reipublicae florentes, in fabulis egerint,
vel potius quantas partes viris doctis iis tribuendas esse
visum sit. Quamquam sexcenta eiusmodi proferre licet una
Alcibiadis persona ad hanc rem illustrandam sufficiat.

Boeckhio 5) si fidem habentes Euripidis Supplicum fabulam

 

¹) Andr. 177 sqq. —— ²) Id. 465.
³) Mbmoires de l·Acd. des Bezzes Lettres t. VIII pag. 264.
⁴) id. t. X pag. 311, sqq. -— ⁶) l.1. pag. 188.

