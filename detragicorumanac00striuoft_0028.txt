16

Isthmiis ¹) victorem renuntiatum esse credit. Orestem
misere periisse ludis Pythiis 2) falsus nuntius fingit. Musica
quidem Delphis certamina ad remotissima tempora per-
tinere videntur sed ludi equestres demum facti sunt Olym-
piadis XLVII, anno secundo, post debellatos Cirrhaeos 3).
Hoc in ceteroquin splendidissima certaminis descriptione
facile agnoscas poetam Atheniensem, qui civibus suis haud
ingrate aurigam Atheniensem, prudentem et peritum,
facit victorem 4). Duo Libyes, Barcaei ⁵) certaminis quoque
participes sunt, quamquam Cyrenaica Barce, cuius urbis
et regionis incolae currus regendi et equitandi peritissimi
fuerunt, multis annis post, teste Herodoto ὃ), condita est.

Olympiae spatium aurigis cursu conficiendum stadium vel
sex plethra aequabat, unde curriculum cuiusvis longitudinis
στάδιον ⁷) appellatur et certamen ἕκπλεθρος α’γαίν ⁹) dici
poterat.v Quum ad metam pervenissent cursores vel aurigae
flectentes rursum recurrere debebant ad carceres, unde
cursum inierant, quam ob rem δίαυλος hic duplex cursus
appellabatur. Hanc tamen consuetudinem non ante Ol. XV,
Ι in usum venisse Pausanias 9) nobis auctor est; quae res tamen
tragicis impedimento non est quominus sive proprio sensu 3⁰) ·

sive metaphorico11) huius rei mentionem faciant.

 

¹) Herc. Fur. 958 sqq. — ²) Soph. El. 680. — 3) Paus. X. 7. 4.
⁴) ΕΙ. 731 sqq. — ἃ) ΕΙ. 702, 727. - ⁶)Her. IV, 160. — ⁷) Herc. Fur. 883.
⁸) Eur. El. 883, Med 1181. —- ⁹) Paus. V, 8. 3.

¹⁰) Eur. ΕΙ. 825, Soph. ΕΙ. 681. -ψ 11) Ag. 444, Herc. Fur. 1102,
Hec. 29, Eur. fragm. 435.

 

