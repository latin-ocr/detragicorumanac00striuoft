60

poterat, quare in narratiuncula tantum, ab Ulixe mendaciter
conficta, huius terrae mentionem fecit. Utut est, tra·-
gicorum personae Siciliam e regione Libyci litoris sitam ¹)
eiusque montes et flumina 2) bene noverant. Ex Aetnae ar-
dentis descriptione 3), quam Aeschylus in Promethea fabula
intercalavit, efficimus hanc tragoediam post Ol. LXXV, 2,
conscriptam esse, quo anno eruptione Aetnaeorum ignium
terras finitimas vastatas esse ¹veteres tradiderunt.
Nonnumquam ubi Sicilia apud tragicos memoratur, fabulae ’
argumentum cum rebus eo tempore gestis, quo fabula ipsa docta
est, conspirat. Troiades, verbi causa, patriam suam relictu-
rae, ut in Siciliam abstrahantur cupiunt 4), quam tum in diti-
onem se redacturos esse sperabant fabulae spectatores ⁵).
Similiter Atheniensibus, Siculam expeditionem parantibus,
gratificaturus Euripides in Electra Dioscuros in scenam prode-
untes finxit pollicentes se in Siculum mare profecturos esse
ad naves Atheniensium servandas simulque violati iuris
iurandi poenas a scelestis exacturos ⁶), e quibus verbis
satis plane apparet fabulam paullo ante cladem actam esse.
Nam si vera esset sententia, quam Hartung nescio quibus
argutiis tueri conatur, post Siculam calamitatem fabulam doc-
tam esse, Dei scilicet nimis sero proficiscentes non spectatoribus

spem ostendissent, sed risum iis vel potius iram movissent.

 

 

¹) Troad. 221. — 2) id. 228. — 3) Prom. 351—367. ——4) Troad.221·
5) Teste Aeliano Var. Hist. II, 8 Troadum fabula 01. XCI. 1. docta est.
6) Eur. El. 1347.

