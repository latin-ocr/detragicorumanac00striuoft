82

non excedunt neque certos fines operis lege constitutos prae-
tergrediuntur. Nemo dubitat quin Aeschylus Eumemidum
fabula composita veterem Areopagi auctoritatem, democratico
rerum novarum studio labefactam, defendere conatus sit,
cuius dramatis tamen omnes personae vita quotidiana ¹
superiores sunt, sublimitatis et grandiloquentiae non expertes
licet rebus recentioribus alludant. Tempora vero Euri-
pidea agitata et turbata, quum partium studium prohiberet
quominus Athenienses animo et sermoni moderarentur,
poetam quoque perducebant ut saepius *et planius a fabulis
ad facta se converteret.

Iam plurimis lociS, occasione data, historiae ratione
adhibita temporum translationem indicavi. Non pauca
mihi restarent nisi mihi visum esset hanc meae inquisi-
tionis partem in angustum concludere. Desudaverunt enim
iam multi viri docti in indagando ex ipsis fabularum ar-
gumentis, quo tempore singulae, de quibus id aliunde
non constat, in scenam commissae sint. Saeculo proximo
Galli in Actis Academiae Inscriptionum huius rei initium
fecerunt, quorum princeps fuit Lebeau jeune ¹). Recen-

tiorum primus fuit Augustus Boeokhius, qui in

 

¹) Memoires de l’Academie des inscriptions et belles lettres
t. XXXV, pag. 432: Le b ea u je u ne: Sur les allusions faites ὰ des cir·
constances historiques par les trayiques yrecs cf. Sallier, ibid. t. VI,
pag. 385, Hardion t. VIII, pag. 288, L. Racine t. VIII, pag.
288, X, 311.

