95

elaboratum, tam ad digitum factum, conscriptum, doctum,
actum esse intra unius anni spatium, quod tamen credamus
necesse est, si tragoedia acta est post morbum exortum
v et ante Periclis mortem. Post Periclis obitum non facile
memoriam talis viri poeta comis et humanus splendida
foedasset tragoedia, quae ita potius carmen probrosum
fuisset. Schoellius porro parum sibi constare videtur. Cavea-
mus ne in labyrinthum duci patiamur! Oedipum enim irae
indulgentem, ad suspiciones proclivem, veram Atheniensium
vitiorum imaginem reddere iudicat. Num eadem persona
et rei insontis et iniusti accusatoris partes egisse nobis
credenda est?

Non tantum quae ad singulas res gestas singulasque
personas pertinent, sed totius politicae rationis Athenien-
sium imaginem in plurimis tragoediis reperimus. Athenae
semper asylum fuerunt miseris et infirmis et semper haec
civitas ope destitutos in causa iusta iuvare parata fuit ¹),
quam clementiam eorum adversarii audaciam, cum publica
prudentia parum congruentem ²), ipsi Athenienses gene-
rosam et sibi utilem virtutem esse credebant. Adversa-
riorum sententiam respicere videtur praeco Thebanus apud
Euripidem Theseum de supplicum septem filiorum sepul-

tura obiurgans hisce verbis „Multa curiose agere soletis tu

 

¹) Eur. suppl. 329.
²) cf. Isocr. Paneg.; suidas i. v. Ἀθηναίων δυσβουλία.

