,91

In aliis quoque tragoediis Alcibiadem ipsum sub hac
illave dramatis persona in scenam introductum esse viri
docti perhibent. Hartungus Helenam Euripideam cum Al· ·
cibiade confert: utrique mira formae praestantia erat3
uterque tum patriae tum suae patriae inimicis perniciem
parabant3 infamia atque invidia uterque insons flagrabat
et patria exul potestate carebat criminum purgandorum.
Helenae fabula igitur Hartungo conscripta esse videtur ut
revocaretur Alcibiades eique diluendorum criminum copia
fieret. Oui sententiae tamen ipse Hartungus contradicit.
Coniecit enim Helenam, Andromedam, Electram ad ean-
dam didascaliam pertinere, sed miro modo addit has feminas
praestantes, virorum fortium virtute et inopinato adventu
a malis ⁴et contumeliis liberatas, Atheniensium conditionem
significare, quippe qui post cladem Siciliensem desiderio
flagrassent egregii viri, qui eorum rem perditam restitueret.
Equidem neque video neque intelligo quomodo eadem Hele-
nae persona simul Alcibiadem, populi ducem exulantem, si-
mul populum desperantem, mox sospitatum, representare possit.

Hartungo ¹) libenter adstipulamur simillimam esse causam
PolyniciS, in Euripidis Phoenissis, et Alcibiadis. Societate
cum hostibus iuncta ingens patriae bellum uterque conflavit,
uterque regnandi cupiditate et reditus desiderio flagrat.
Attamen idcirco non affirmare ausim sub Polynice Alci-

biadis personam latere. Quid enim? Polynicem concedo
ι) 1.1. 11, 408.

 

