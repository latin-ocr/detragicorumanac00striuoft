92

exilium suum ita queri ut recentiorem Atheniensem lo-
quentem audire crederemus31) Alcibiadem quoque cum
militibus suis de iniuria accepta conquestum esse, Thucy· ,
dide auctore, 2) novimus. Sed quisnam exul, occasione data,
tales querimonias non fudisset? Quod Polynices queribundus
non alio modo rem considerat quam poetae aequalis fecisset,
omnino cum Euripidis consuetudine et arte convenit. Tristis
deinde finis Polynicis satis nos monet ne, rebus quibusdam
fortuitis inducti, poetam virum sibi devinctum Alcibiadem
in scenam introducere voluisse putemus, cui certe melio-
rem quam Polynicis sortem, immatura morte perempti,
exoptaverit. Benloewius 3) perhibet Aiacis Sophoclei alteram
partem, Alcibiade patria carente, conscriptam esse ut Sala-
minii, mortem sui ducis lugentes, Atheniensium maestitiam
illustrissimi exulis causa exprimerent. Neque mihi Schoel-
lius aliique, Alcibiadem in Philocteta reperire existimantes,
sententiam suam probaverunt. Fabula quidem Sophoclea
Ol. XLII, 3, acta est paullo postquam Alcibiades restitutus,
victoria apud Cyzicum reportata, de patria sua optime m'e-
ritus erat, sed praeter hanc fortuitam similitudinem nullum
vestigium in Sophoclea fabula reperimus cur credamus
poetam sub eadem persona Philoctetae mala et Alcibiadis

restitutionem repraesentare voluisse. Adversus Schoellium

 

¹) Vide pag. 17. — ²) Thuc. VIII, 8. .
³) De Sophocleae dictionis proprietate cet. pag. 70.

