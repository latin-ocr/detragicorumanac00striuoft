63

navigantem Thebas advenisse narrat ,). Itaque. non ex
oriente sed ex occidente mulieres profectas esse Hartungus
contendit. Virum doctum, ut saepius in suo ceteroquin egregio
opere, ex hoc loco plura elicere quam re vera poeta de-
derit, unusquisque, oui non sit praeiudicata opinio, facile
concedet! Ubi enim legimus eas per totum iter favonio idoneo
usas esse? Nonne Zephyrus commodus est ventus Corin-
thiacum sinum intrantibus et Oreusin, ad Thespiarum et
Thebarum portum, cursum dirigentibus? Tyrium mare et
urbem in insula sitam se reliquisse chorus canit, quae
verba solum Tyrum non Carthaginem, in paeninsula sitam,
spectare possunt. Communes esse amicorum dolores, eommu-
nes etiam, si quid passura sit haec terra, affirmant 2), quia
Cadmi Thebarum conditoris patriam habitent. Pietatis
enim vinculum plerumque diu exstitisse inter colonias et ,
urbes unde originem duxerunt Graecorum historia omnium

temporum docet.

Navigatio cum mercium mutatione coniuncta iam
dudum apud populos Orientales, praesertim apud Phoenices
florebat, quum Graeci, quibus certae sedes nondum essent,
navigationi operam dare ne cogitarent quidem. Insulanos 3)

postea primos navigatores et proinde primos mercatores

 

¹)'Phoen. 202 sqq. — 2) id. 242.
3) Lemnii et Taphii tantum apud Homerum exiguam mari exer·
cent mercaturam.

