'51

mentio ab iis inicitur de Spartanis. Quaecumque enim
mutatio in Atheniensium cum Lacedaemoniis, sive inimicitia
sive amicitia facta est, eadem in tragoediis ut par est, palam
fit et manifesta. Aeschylus, marathonius miles, eo tempore
vixit quo cuncta Graecia, Persarum minacem et imminentem
dominationem excutiens, coniunctis omnium opibus viribusque,
barbaris restiterunt, unde totam Graeciam sibi patriam,
cunctos Graecos socios existimavit. Itaque simultatis ini-
micitiarumque nulla apud hunc inveniuntur vestigia. Mi-
nervae igitur vaticinium facile cuivis intellectu est, quum
bellum intestinum abominans praedicit: „mox erit bellum
externum in quo magnum gloriae studium excitabitur” l).
Hostibus *tamen profligatis paullatim discordia et invidia
per Graeciam gliscentibus, Iones magis magisque a Doribus
abalienati sunt. Hinc Sophocles fabularum suarum argu-
menta e multarum Graecarum urbium historia mythica
petere desiit, sed toto animo et summo studio ad Atticas
fabulas, quibus veterum Atheniensium gloriam celebraret,
operam suam impendit poeta, qui, tametsi civium suorum
partibus nusquam non favet, perraro tamen Atheniensium
in hostes invehitur. Euripides vero iam a puero odio in
Spartanos imbutus quaecumque datur Lacedaemoniorum
lacerandorum occasio cupidius arripere solet.

Homero disertis verbis Argos et Mycenas distin-

 

¹) Eum. 864 sqq.

