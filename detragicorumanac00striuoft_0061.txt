49

tamen cum singulorum heroum tum totius Spartanae gen-
tis mores ut pessimos describunt. Praesertim autem Euri-
pides, odio summo in eos imbutus, semper, etiam operis lege
non poscente, maledico dente eos carpsit, quin Mene-
laum tam nigris coloribus in Orestae fabula depinxit ut
Aristoteles l) hoc sine necessitate factum ei obiciat. Addere
possis durum et torvum Menelai charactera in Sophocleo
Aiace ²), quocum Aiacis ipsius et Teucri personas, quas
poeta tanta benevolentia prosequitur, comparare operae pre-
tium est. „Cui timor simul adest et pudor hunc salvum esse
scito” 3) sunt Menelai verba e Spartanorum institutis de-
prompta, qui, civitatem imprimis metu contineri existimantes,
Timoris aedem iuxta triclinium Ephororum consecraverant 4).
Spartani bellicosi sunt sed inculti, ita ut si belli gloria et
proelia iis deessent in ceteris forent inferiores 5). Locum ubi
acerrime Spartae incolas infamat et conculcat Euripides
legimus in Andromachae fabula ⁶). Poetam si audimus,
dicuntur omnibus hominibus inimicissimi, quorum mentes
dolis mendaciisque oppletae omnia mala machinantur et —
Atheniensem patriae hostibus invidentem audite! —immerito
in Graecia florent. Poeta odio suo non temperans et iram
acerbissimam effundens „Quid scelerisf’ ita pergit „vobis non
inest, nonne plurimae caedes, nonne turpi lucro dediti estis?

nonne alia in lingua prompta habetis alia clausa in pectore 6)Ρ

 

 

1) Arist. Poet. XV ἓ 5. XXV ξ 17. -ψ 2) Ai. 1047 sqq. —3) id. 1079,
4) Of. Plut. Cleom. 9. -— 5) Andr. 725. — 6) id. 445 sqq.

4

a

