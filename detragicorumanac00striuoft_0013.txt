PRAEFATIO.

»Haec conscripta arbitror a poetis
ut effictos nostros mores in alienis
personis expressamque imaginem nos-
trae vitae quotidianae videremus.'’

Cic. Rosc. Am. XVI, 47.

οἰκεῖα πράγματ’ εἰσάγων, οἷς χρώμεθ’,
οἷς ξύνεσμεν.
Arist. Ran. 959.

Tempora confunduntur a poeta quum homineS, facta, in-
stituta, consuetudines memorantur et celebrantur, quum
notiones et sententiae exponuntur, quae cum tempore, quod
revera poeta operi suo tribuit, discrepant, quam temporum
confusionem Graeca voce anachronismum dicimus.

Fabula una Aeschyli excepta, quae Persae inscribitur,
poetae Graeci in tragoediis nobis servatis aetatem heroicam
describunt. Unde vero illius aetatis imaginem sibi
informare poterant tragici? Ex Homero sine dubio, cuius ’
carmina etiam posteriorum fabularum nucleus fuerint.

Multa quoque tragici e poetis cyclicis sumpserunt, qui tamen
1

