102

mystis taciturnitatem imponebat. 1) Interdum vero poetas
mystarum sermone in scena usos esse id, quod de Aeschylo
narratur, prodere videtur. Hic enim mysteriis initiatus
quibusdam fabulis, 2) quae aetatem non tulerunt, talia dicitur
intexuisse ut sacrilegii accusatus vix fratris Aminiae gratia

sit absolutus. 3)

Levissima tantum indicia Dionysi protervi cultus
semel apud Homerum 4) invenimus. Apud tragicos vero,
in eiusdem dei honorem tragoedias edentes, praecipuum

locum Bacchum tenere non miramur. Quin tota divina,

quae Bacchae inscribitur, Euripidis tragoedia, e multis una

quae maxime olim auditorum hodieque lectorum animos ’

moveat, in Bacchi cultu versatur. Ooetum bacchantium,
pellibus indutum, hedera redimitum, thyrsum iactantem
videmus, furorem bacchicum exardescere, vaccas vitulos-
que manibus discerpi, multaque alia miracula accidere
audimus. Quo plures orbis terrarum regiones pernotuerant
eo longius Bacchum peregrinantem fabulae fingunt et quo
magis eius cultus cum Orientalibus orgiis coniungitur eo
lasciviora eius festa, eoque frequentior comitum numerus.

Apud Homerum deus, nutricibus tantum comitantibus„

 

¹ Ο. C. 1051„
²3 Eustratius ad Arist. Eth. Nicom. ΙΙΙ. 1. Τοξοτὶδας, Ἶερείας,

Σίσυφον et Ἰφιγένειαν has fabulas fuisse tradit.
3) Ael. Var. hist. V, 19. — ⁴) 112 VI, 130.

