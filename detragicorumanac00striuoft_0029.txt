17

Ludorum praesides, sortibus ductis, locum aurigis assig-
nantes et victoribus praemia decernentes, βραβεΐς 1) nomi-
nantur eorumque munus βραβεία ²). In quinquertio tandem
victum qui excipit ἔφεδρος ³) dicitur.

Polyxenam mactatam Argivi frondibus consternunt, quo -
eodem honore favorem suum, qui Olympiae certamina
spectabant, victoribus testari solebant. Scholiastes 4) Euri-
pideus Eratosthenis verba, quae φυλλοβολίας morem ex-
plicant, laudans, ipse addit: ταῦτα οὖν περὶ τούς χρόνους
Εὐριπίδου.

Graeci, a pueris in palaestris exercitati et virili aetate
corporis exercitationes in gymnasiis non intermittentes, haec
certamina in deliciis habebant. Heroica tamen aetate nondum
γυμνάσια ³) aut παλαίστρας ⁶) iam exstitisse puto. Quod igitur
Polynices dicit, lacrimas sibi obortas esse post longum tempus
revisenti tecta et aras deorum γυμνάσιά θ’, οἷσιν ἐνε-
τράφην ⁷), heroica posteriorem aetatem redolet. At nimis his
studiis Euripidis aequales nonnumquam indulgebant, quod
poeta improbat, athletas vehementissime perstringens ⁸),
graviterque cursores obiurgans 9). Athletarum obesitatem
despicit Euripides, quo ‘iudice ventri dediti sunt, in
bello inutiles et honoribus quibus fruuntur, prorsus indigni.

 

¹) Soph. El. 709, of. Ag. 230, or. 1650, 1056, Hel. 703.
²) Phoen. 450. -— ³) Ai. 610, Phoen. 1095,

⁴) Schol. ad. Hec. 574. cf. Eur. fragm. 284, vs. 24.

ε) Troad. 834, Hel. 308, Hipp. 229. —- θ) Eur. El. 528.
⁷) Phoen. 368. - ⁸) Fragm. 284. - ⁰) Eur. El. 862 sqq.

