28

non cerdonum, opera qui hoc unum agerent ut sensus
oculosque pulchritudine permulcerent.

Metallorum vero fabrica, cuius mentio apud Homerum
frequentissima, non mediocriter profecisse videtur, quam-
quam Achillis clipeus, cum tot et tam diversi generis
caelaturis ornatus, artificiosior est qua'm ut credamus poe-
tam umquam tale opus revera vidisse, et palatia illa auro
argentoque fulgentia potius poeticae imaginationi quam.
veritati tribuenda videntur.

Inter A r c h i t e ctu r a e monumenta apud Graecos templa
primum locum tenent, antiquissimis temporibus e ligno
facta, quorum ligneorum templorum etiam Euripidea
aetate nonnulla supererant ¹), quae lignea aedificia tragici
spectant, ubi spolia in sacris aedibus consecrata et
affixa memorant ²). Posterioris aetatis templa, ubicumque
sita, sed semper plerisque spectatorum bene nota, saepius
a tragicis celebrantur, imprimis ab Euripide, Graecae artis
fautore, quorum monumentorum oblata occasione mentionem
faciemus.

Nec minus aetate heroica ars statuaria in cunabulis
fuit et statuarii sculpendo marmore aut ebore propter

operis difficultatem abstinentes, ligno contenti, prima

 

¹) Otfr. Miiller Hdb. der Arch. ξ 52 A. 2.
²) Sept. 278, Eur. El. 6 sq„ Troad. 578 sqq. Bacch. 1214.

