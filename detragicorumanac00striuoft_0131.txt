’119

corum personae nobis denique exemplum est Bellerophontes,
qui apud Homerum quidem, θεῶν τεράεσσι πιθήσας, tot
splendida facta praestitit, apud Euripidem vero quae olim
crediderat hisce verbis infitias it: 1) „numquis putat deos
in coelo esse? non sunt, non sunt nisi si quis stultus
obsoletis fabulis confidat, sed videte ipsi, ne meis verbis
freti iudicaveritis'’!

Falsa igitur est opinio deos rebus* humanis providere, ¹)
nam fortuna omnia mortalia gubernat. 3) Secundum fabulas
dii, sanctitate carentes, iustitia homines non superant 4)
et turpia 5) et stulta committunt ut Apollo, qui sicut malus
homo, vetera iurgia recordatus, sapientiae gloria indignus

est, ὅ) saepe enim stulta consulentibus suadet, ⁷) saepe inepta

eius oraculum vaticinatur. ⁸)

Ut singulis heroibus peculiarem indolem, ab Homero
traditam, servarent tragici minime curabant. Theseum, qui
apud Homerum non nisi duobus locis subditiciis 9) invenitur,
philosophantem, liberae civitatis praesidem, συνοικισμοῦ con-
ditorem omittamus, sed dolemus quod fortis Menelaus in
, pravissimum tyrannum, ignavum et crudelem, quod multa

perpessus Ulixes in dolosum rabulam et demagogum abierit.

 

 

1) Eur. fragm. 288. —- 2) Or. 1179. — ³) Hec. 488 sqq.

⁴) Eur. Suppl. 310 sqq„ Herc.Fur. 347. - ⁵) Eur. fragm. 294 vs 7.
⁸) Andr. 1161 sqq. — ⁷) El. 1246. - 8) id. 971.

ο) 11. 1, 265, od. x1‚ 635.

