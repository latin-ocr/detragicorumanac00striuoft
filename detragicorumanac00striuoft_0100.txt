88

iam supra ¹) tractavi et ostendi quam variis modis viri
docti crimen crudelitatis Lacedaemoniis a poeta illatum ad
ea, quae nobis ab historicis tradita sunt, referre conati sint.
Zirndorferus ²) tempus, quo fabula composita sit, satis certo
nobis se probare posse existimat: Lacedaemonii enim Ol.
LXXXIX. 1., induciis annuis cum Atheniensibus initis,
nihilominus in Chersoneso Thracica, duce Brasida, multas
civitates Atheniensium socias ut deficerent incitaverunt.
Hinc in fabula, paullo post edita, eorum perfidiam, vafritiam,
lucri cupiditatem insectatur poeta. Samuel Petitus ³),
Boeckhio 4) assentiente, docet Menelai ‘verba ⁵) se Spartam
abire ut adversus urbem quandam vicinam, quae amicitiam
pristinam dissolvisset, bellum paret, non fictum bellum sig-
nificase sed referenda esse ad Lacedaemoniorum in Argivos
incursionem, quum Argivi Troezenios iniuria affecissent. ⁶)
Quae opinio si vera est huius fabulae in scenam commissio
Ol. XO. 2., itaque quinque annis post tempus a Fixio
constitutum, ponenda est. Utramque sententiam eodem iure
impugnari et defendi posse credo. Ohori illud „numquam
duplex imperium praestare unius viri imperio'’ ⁷) Niciae
et Cleonis aemula studia aut aliam partium de dominatu

contentionem spectare Fixius perhibet. Saepius hac in

 

¹) Vide pag. 50. — 2) 1'.1. pag. 45. -— ³) Misc. III, 16.- ⁴) 1.1. XV.
⁵) Andr. 733. — Β) Thuc. V, 58 sqq„ VI, 7, cf. Diod. Sic. XII, 78.
ἵ) Andr. 471. sq.

